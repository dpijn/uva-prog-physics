# Programmeren voor Natuur- en Sterrenkunde 2013

Welkom bij deze cursus *Programmeren*. Dit vak begint bij het begin. Je leert over programmeren in het algemeen en je leert programmeren in Python. Je leert over het verband tussen de computer en de programma’s die er op draaien.

# Studiehandleiding

Welkom bij deze cursus *Inleiding Programmeren*. We gaan programmeren in Python, een eenvoudige taal met vele mogelijkheden. Je leert over de basis van het programmeren, maar je gaat ook kijken naar toepassingen in andere vakgebieden.

## Contact

### Voor ziekmelden, overleg over de voortgang, individuele afspraken

Martijn Stegeman (docent)  
<stegeman@uva.nl>  
kamer C3.204  
telefoon 525 5235

### Practicumbegeleiding

Marin van Beek 
Ben Witzen  
Stefan Kok  
Victor Azizi  
Jesse van Assen  
Emiel Bon  
Liam Blythe  
Roman Slaap  
Romy Moerbeek  
Remco Hendriks  
Christos Tsigkanos  
Maarten Inja

## Verwachtingen

Deze cursus bevat 13 programmeeropdrachten en 3 tentamens. Ter voorbereiding zijn er 2 colleges per week van ongeveer 1 uur.

We verwachten dat je alle colleges buiten de practicumuren kijkt. Dat kan thuis zijn, of samen met medestudenten in een collegezaal. Je hebt de behandelde stof nodig om je opdrachten te maken, maar ook om een voldoende te halen op het tentamen (dat duurt natuurlijk nog even, dus vergeet het niet!).

## Roostering

Je bent drie keer 4 uur per week vast ingeroosterd samen met andere studenten die een soortgelijk programma volgen. Aanwezigheid tijdens die drie blokken is verplicht.

## Begeleiding

Er zijn tijdens kantooruren altijd één of meer assistenten aanwezig. Natuurlijk kun je ook langskomen om vragen stellen buiten de tijden dat je vast bent ingeroosterd. Ook is er voor de zaaltjes genoeg plek om te werken.

Daarnaast kun je op elke pagina van deze site vragen stellen. Zowel privé aan de docenten, als publiekelijk. Dan kunnen ook je medestudenten antwoorden.

## Deadlines

Elke vrijdag om 17:00 moet je uiterlijk je programma hebben ingeleverd via Blackboard. Alleen dan wordt het dat weekend nagekeken.

## Samenwerken

Het is uitdrukkelijk toegestaan om tijdens het programmeren samen te werken met medestudenten. **Daarbij is het echter niet toegestaan om delen van code van je medestudenten, of van internet, over te nemen.** Een belangrijk verschil. Je kunt discussiëren over de manier waarop je een probleem aanpakt, zelfs hoe je een klein detail moet implementeren, maar je kopieert nooit code van anderen. Overtikken is ook kopiëren.

Kom je in tijdnood? Bespreek het even met een docent. We willen het graag zo oplossen dat je het vak zelfstandig kunt halen.

## Beoordeling

Je krijgt een eindcijfer voor dit vak als je:

* alle dagen aanwezig bent geweest;
* alle benodigde programma's op tijd werkend hebt aangeleverd;
* een voldoende hebt gehaald voor het tentamen.

Als je niet aan deze voorwaarden voldoet, krijg je nog geen cijfer voor het vak. Niettemin denken we dat elke student deze cursus zal kunnen halen.

Het **eindcijfer** is het gemiddelde van de problem sets. Het tentamen moet voldoende gemaakt worden maar telt dus niet mee.

## Problem sets

Elk ingeleverd programma wordt beoordeeld op de volgende factoren;

* omvang (heb je alle opdrachten gedaan? anders sturen we het terug)
* correctheid (met dien verstande dat het in principe correct moet werken)
* stijl (in het kort: hoe leesbaar is het voor de beoordelaar?)
* ontwerp (is het niet onnodig ingewikkeld?)

De bedoeling is dat je tijdens de cursus steeds betere en leesbaardere programma's gaat insturen. De schaal staat dus niet helemaal vast: we kijken ook hoe je prestaties groeien.

Het is prima om vóór je instuurt de assistent nog even te vragen naar je opgave te kijken.

## Literatuur

Relevante links naar hoofdstukken staan telkens bij de verschillende opdrachten. Daarbij vind je hier de complete PDF-bestanden van drie Python-boeken die gebruikt worden:

* Allen Downey et.al., [How to think like a computer scientist](http://staff.science.uva.nl/~mstgeman/progwis/CompleteBook.pdf), Green Tea Press
* [Python programming](http://staff.science.uva.nl/~mstgeman/progwis/PythonProgramming.pdf), Wikibooks
* Guido van Rossum, [Python tutorial](PythonTutorial), Python software foundation

## Plagiaat

Zie *Samenwerken*.

## Copyright

De cursus is afgeleid van MIT 6.00.

## Contact

Stel je vragen over de cursus via <cs106@mprog.nl>; we proberen altijd binnen 24 uur te antwoorden. Als je heel persoonlijke zaken hebt mag je natuurlijk ook direct contact opnemen met Martijn, zie hieronder.

## Medewerkers

### Docent

Martijn Stegeman  
<stegeman@uva.nl>  
kamer C3.204  
telefoon 525 5235

### Practicumbegeleiding

* Daan Smit
* volgt ...

## Verwachtingen

Deze cursus bevat 5 programmeeropdrachten en 2 deeltentamens. Ter voorbereiding van beide zijn er zo'n 3 videocolleges per week; en we hebben een studieboek waarin van alles over programmeren wordt uitgelegd.

We verwachten dat je:

* twaalf uur per week aanwezig bent;
* zoveel uur aan dit vak besteed als nodig is;
* de videocolleges buiten de practicumuren kijkt;
* alle vijf problem sets vóór de deadline inlevert;
* wekelijks het opgegeven huiswerk inlevert;
* de twee deeltentamens maakt.

De gemiddelde werkdruk van dit vak hoort 21 uur per week te zijn. De kans is groot dat diverse studenten aardig wat meer uren kwijt zijn om de stof tot zich te nemen. Dit is normaal!

Deze punten worden hieronder toegelicht.

## Roostering

Je bent drie keer 4 uur per week vast ingeroosterd samen met andere studenten die een soortgelijk programma volgen. Aanwezigheid tijdens die drie blokken is verplicht. Log in op [DataNose](http://datanose.nl) om te zien in welke groep je bent ingedeeld en wanneer het computerpracticum van deze groep plaatsvindt.

## Begeleiding

Er zijn tijdens kantooruren altijd één of meer assistenten aanwezig. Natuurlijk kun je ook langskomen om vragen stellen buiten de tijden dat je vast bent ingeroosterd. Ook is er bij de zaaltjes genoeg plek om te werken.

Daarnaast kun je op elke pagina van deze site vragen stellen. Zowel privé aan de docenten, als publiekelijk. Dan kunnen ook je medestudenten antwoorden.

## Deadlines

Elke vrijdag om 17:00 uur moet je uiterlijk je programma hebben ingeleverd.

Elke maandag om 9:00 uur moet je uiterlijk je huiswerk hebben ingeleverd.

## Samenwerken

Samenwerken tijdens dit vak is niet toegestaan. Dit vak heeft als doel jouw persoonlijke programmeervaardigheid te ontwikkelen. Bij vervolgvakken is het vaak wél mogelijk om samen te programmeren.

Tijdens de practica is het natuurlijk prima als je de opgave bespreekt met de student die naast je zit. Het is echter **niet toegestaan** om delen van code van je medestudenten, of van internet, over te nemen.

Een belangrijk verschil. Je kunt discussiëren over de manier waarop je een probleem aanpakt, maar je kopieert nooit code van anderen. Je kijkt dus ook niet op het scherm van een ander.

Als je merkt dat je zodanig aan het overleggen bent dat je dezelfde code krijgt als de student die naast je zit, wordt het tijd om te stoppen en de assistent om hulp te vragen.

Kom je in tijdnood? Bespreek het even met de docent. We willen het graag zo oplossen dat je het vak zelfstandig kunt halen.

## Plagiaat

*Fraude en plagiaat: "Het handelen of nalaten van een student waardoor een juist oordeel over zijn kennis, inzicht en vaardigheden geheel of gedeeltelijk onmogelijk wordt."*

We gebruiken bij de beoordeling van de opdrachten ook plagiaatdetectie. Als blijkt dat je opgave geheel of gedeeltelijk overeenkomt met een andere inzending of een uitwerking van internet, dan zijn er twee mogelijkheden.

* Er is een bronvermelding: in dat geval voldoe je niet aan de eis van het zelfstandig maken van de opgaven en wordt je inzending afgekeurd. Omdat dit meestal na de deadline is betekent dat doorgaans dat je het vak dit jaar niet kunt afronden.

* Er is geen bronvermelding: in dat geval rapporteren we aan de examencommissie welke inzendingen overeenkomen, waarna de commissie beslist over te nemen maatregelen.

Zie ook:

* de [fraude- en plagiaatwebsite](http://studentenserviceplein.uva.nl/serviceplein/content/fraude-plagiaat-en-bronvermelding/plagiaat-volgens-de-uva/plagiaat-volgens-de-uva.html) van de universiteit;
* de [OER van Kunstmatige intelligentie](http://www.student.uva.nl/ki/reglementen.cfm/BE728892-EC98-4D5A-8041C36C41A4F648).

## Beoordeling

Je krijgt een eindcijfer voor dit vak als je:

* bij alle practica aanwezig bent geweest;
* alle benodigde programma's op tijd en naar verwachting hebt aangeleverd;
* alle huiswerkopdrachten zelfstandig hebt gemaakt en ingeleverd;
* een voldoende hebt gehaald voor de tentamens.

Als je niet aan deze voorwaarden voldoet, krijg je nog geen cijfer voor het vak. Als je niet altijd aanwezig bent geweest, het practicum niet hebt gehaald of de huiswerkopdrachten niet hebt ingeleverd zul je het vak doorgaans bij de volgende gelegenheid moeten inhalen. Als je de tentamens niet haalt is er een hertentamen.

Niettemin denken we dat elke student deze cursus zal kunnen halen.

Het eindcijfer bestaat uit:

* 50% het gemiddelde van de deeltentamens
* 50% het gemiddelde van de practica

## Problem sets

Er worden geen onvoldoendes gegeven voor de problem sets. Alle problem sets moeten volledig gemaakt worden: er is geen compensatieregeling.

Elk ingeleverd programma wordt beoordeeld op de volgende factoren;

* omvang (heb je alle opdrachten gedaan? anders sturen we het terug)
* correctheid (met dien verstande dat het in principe correct moet werken)
* stijl (in het kort: hoe leesbaar is het voor de beoordelaar?)
* ontwerp (is het niet onnodig ingewikkeld?)

De bedoeling is dat je tijdens de cursus steeds betere en leesbaardere programma's gaat insturen. De schaal staat dus niet helemaal vast: we kijken ook hoe je prestaties groeien.

Als je bij een opdracht het commentaar van de vorige opdracht niet hebt verwerkt dan houden we het recht voor de opdracht nog te laten verbeteren.

Het is geen enkel probleem om vóór je instuurt de assistent nog even te vragen naar je opgave te kijken. De assistent kan je nog tips geven waarmee je je code kunt verbeteren.

## Literatuur

Bij deze cursus gebruiken we twee boeken:

* Eric Roberts, *Karel the robot learns Java*, Stanford University, 2005; [download](/public/course/karel-the-robot-learns-java.pdf)
* Deitel & Deitel, *Java: how to program objects-first*, 8e; isbn 9780131364837

Heb je een ander boek of een andere versie dan moet je in week 1 een plan maken hoe je zorgt dat je dit vak goed kunt halen. Neem daarvoor contact op met Martijn.

Mocht iedereen de 9e editie hebben dan zullen we dit nog afstemmen.

## Copyright

De cursus is afgeleid van Stanford CS106A. Alle publieke inhoud is beschikbaar onder de Creative Commons BY-NC-SA licentie. Inhoud die alleen zichtbaar is na inloggen, zoals commentaren van gebruikers, wordt niet vrijgegeven.

